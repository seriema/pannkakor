# Ugnspannkaka

4 personer

## Du behöver

* 2 ½ dl vetemjöl
* ½ tsk salt
* 6 dl mjölk
* 3 ägg
* 3 msk smör

# Gör så här

Värm ugnen till 225 grader.

Blanda mjöl och salt i en bunke. Vispa i hälften av mjölken och vispa till en slät smet. Vispa i resten av mjölken och äggen. Om du har tid - låt gärna smeten svälla i cirka 30 minuter.

Smöra en rymlig ugnsfast form och häll i smeten. Grädda pannkakan i ugnen i ca 20-25 minuter.

**OBS!** Detta recept ger en relativt krämig/kladdig ugnspannkaka. Du kan använda en större form, så att pannkakan blir tunnare, eller låta den stå inne längre tid i ugnen för en fastare variant.
